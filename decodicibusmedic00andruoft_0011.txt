-9-

clientelis et servitiis Octaviae. At llaec multo minus audacter dicta esse quam illud apparet; ibi
enim clientelae dicuntur incessisse, tamquam suos quaeque habuerit artus suumque corpus. Ac
tamen hoc ferendum esset et in eo quod omnes de hoc loco aut dixerunt aut senserunt, acqui-
escendum, nisi liber Mediceus opem ferret. ln eo enim scriptum est clientulis. Quod priores
fefellisse videtur propterea quod litterae u duae virgulae impositae sunt, quarum una in modum
arcus circumducta litteram u a superiore parte claudit, altera interiorem litterae partem obliquo

cursu traicit. Sed haec additamenta uec eiusdem manus sunt, quae u litteram scripsit -— nam
multo pallidiore atramento facta sunt - nec e iis aut effectum esse aut eum, qui lecit, efficere
voluisse certum mihi esse videbatur -—- quamquam quid aliud ille aut quid omnino voluerit erfi-

cere, nescio, Hoc constat quae hic addita sunt, longe differre ab ea litterae e forma, qua libra-
rius Medicei alterius etiam in correctionibus constanter usus est. Quo cum accedat atramenti
color ille diversus, Taciturn clientulis scripsisse crediderim. Id vocabulum etsi apud nullum scrip-
torem latinum reperitur excepto Dialogi illo loco, qui est 37, 2 ne clientulorum loco potius quam
patronorum numerarentur, tamen Tacitus mihi haud inepte hocloco elegisse videtur, sive ut vani-
tati Caesaris, qui, ut suum decus extolleret, populum ut ad insigne spectaculum vocaverat, et adu-
lationibus senatus, qui hunc triumphum P. Scipionis et L. Paulli victoriis adaequabat. opponeret
humilitatem et parum insignem speciem clientium Carataci, sive ut eorundem vultus demissos et
preces degeneres opponeret regis ipsius feroci et invicto adversus fortunam animo. Quamquam
potest etiam utrumque verum esse.

XII 38, 13 nec multo post pabulantis nostros (sic Puteolanus3 Med. uos ipsos) missasque ad
subsidium turmas prosliqant. Sic vulgo, ac recte. ne codicis scriptura vocabulorum missasque ad
subsidium tacet Baiterus; Ritterus missasque εἷ ad subsidium legisse se refert. Neuter recte legit.
Scriptum enim est in Mediceo missasque a (hic est finis versus) ad subsidium nec ulla est rasura.
Nihili igitur est (idemque ad sententiam plane otiosum) adcurrentes illud, quod R. inter et illud,
quod legere sibi visus erat, et ad supplevit, Sed a illud, quod est in codice, quid sibi vult?
Nimirum librarius initium vocabuli ad bis scripsit ac prius illud a, quoniam intercedebat finis
versus, delendum sibi esse oblitus est. Hanc causam omissae correctionis fuisse tria alia exempla
eiusdem erroris docent, quae, non intercedente tine versus, librarius animadvertit et correxit. Nam
XVI 14, 15 scribz'ta ad scriptum esse in Mediceo et B. et R. recte dicunt, non dicunt prius a lineola,
quae per totam litteram pertinet, eadem manu deletum esse. Hic igitur locus illi, de quo supra
diximus, simillimus est. Nec multo dissimiliora sunt quae scripta sunt in codice XII 48, 11 ut abs-
cederet adfinibus armeniis filiumque aabstraheret‚ nisi quod priore loco ante afinibus etiam t fuisse
potest, nempe per errorem repetitum. Utrumque autem a (velt eta) erasum est. Nihil de hac
re apud Baiterum aut Ritterum invenies. Aliquantum differt quartum exemplum hoc: XII 54, 10
contemptu regentium. Ibi illi contemptuj in Mediceo scriptum esse consensu produnt. Minime,
nam post contemptu nullo intervallo aspicitur r littera eaque nec tota expressa (deest enim dex—
tera pars) et lineola a sinistra parte adiuncta deleta. Hanc autem litteram librarius non absolu-
tam propterea delevit, quia novo incipiente vocabulo (reyentium) intervallo opus esse intellexit.
Is quoque diversi generis error est, quem librarius et admisit et correxit, cum XII 35, 2 scriberet
additum a vallum atque litteram a lineola deleret. Nempe additum per errorem iterum scribere
coeperat. Hic quoque locus a B. et R. praetermissus est nec magis illi viderunt XII 63, 8 scrip-

tum esse in Mediceo obliquisssubter undas saxis, quod exemplum prorsus simile accedit eis, quae
Askan. Gymn. 1892. 2

